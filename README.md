# Examensprojekt

Examensprojektet är det avslutande arbetet som du ska arbeta med under kursens sista modul. Projektets omfattning är 8 veckor (v15-v22). Studerande på kursen Webbutvecklare kan påbörja arbetet med projektet innan modulen startar.

Handledning av projektarbete sker inom modulens tidsramar.

Syftet med examensprojektet är att du på egen hand ska fokusera på ett område inom webbprogrammering som du vill fördjupa dig inom. Du arbetar med ditt examensprojekt på heltid, och det är viktigt att du väljer ett ämne som du tycker är intressant.

### Vad kan examensprojektet handla om?

Vårt tips är att du använder programspråk som du lärt dig under kursen. Det kan vara en ny webbapplikation som du utvecklar från grunden, eventuellt en webbapplikation där du utgår från delar av ett arbete som du tidigare programmerat under kursen. 

Väljer du det sista alternativet ska en större del av koden skapas under avslutande projektperioden. Det måste finnas ny funktionalitet i ett projekt som baseras på kod du arbetat med tidigare.

Ditt examensprojekt kommer vara möjligt om vi lärare ser att någon av oss kommer kunna handleda dig. Väljer du nya programspråk eller ramverk som vi inte behandlat under kursen kan ditt förslag nekas.

### Hur beskriver jag mitt förslag till examensarbete? 

Skapa ett git repo för projektarbetet innan påsklovet (vecka 14). 

I README.md anger du följande rubriker:
- Översiktlig beskrivning: I korthet vad ska applikationen göra?
- Tekniker och programspråk: Punktform vilka programspråk och applikationer ni tänker använda
- Kravspecifikation: I punktform skriv ner funktionalitet som ska finnas implementerad inom projektets tidsram 
- Samarbeten: Om ni ska göra detta i grupp eller tillsammans med ett företag skriv det här och hur ni har tänkt samarbeta

**Ni ska ha skicka ett länk med examensprojektsrepot senast 28:e mars i vecka 13**

### Handledare

Handledning kommer finnas under modulen. Du kommer att få en huvudsaklig handledare, men med möjlighet att samråda med andra lärare på kursen.

### Lämpligt område för examensprojekt
Ett exemepel på examensprojekt kan vara att hjälpa ett företag eller kund med en applikation. Applikationen ska vara lagom utmanande och omfatta färdigheter som du har lärt dig under kursen. 

Här är andra förslag för projekt som kan passa: 

- Socialt nätverk: Skapa en social nätverksplattform där användare kan registrera sig, skapa profiler, posta inlägg, kommentera och gilla inlägg från andra användare.

- Bloggplattform: Skapa en bloggplattform där användare kan skapa egna bloggar, publicerar inlägg och länka till andra bloggar.

- Onlinekursplattform: Skapa en onlineutbildningsplattform där användare kan registrera sig, ta kurser och få certifieringar. Plattformen skulle också kunna innehålla funktioner som att visa kursmaterial, ställa frågor till lärare och interagera med andra elever.

- E-butik: Skapa en onlinebutik där användare kan köpa produkter. Webbplatsen skulle innehålla en katalog över produkter, produktbeskrivningar, en varukorg och en check-out-process.

- Realtidsapplikation: Skapa en websocket baserad applikation, med backend och frontend. Gör det möjligt för en administratör att skapa innehåll i applikationen, hantera ett resultat som baseras på applikationens funktionalitet. 

### Redovisning

- Tisdag 28 maj 
- Torsdag 30 maj

Redovisningen av projektet förväntas innehålla

- ett versionshanterat GitHub repo
- en inspelad 5-7 min video där applikationens funktionalitet demonstreras 
- en presentation av designskisser
- en kort redogörelse för val av språk och eventuella ramverk
- en länk till fungerande applikation på publik webbserver
- en loggbok med veckovisa (*minst*) uppdateringar av vad som har arbetats på och eventuella utmaningar


Examensprojektet kommer att framgå av ett slutgiltigt kursintyg.
